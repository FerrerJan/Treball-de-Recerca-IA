INPUT 0 (posició Y de l'ocell): Els gràfics mostren completament dades aleatòries que van des de fitness propers al 0 fins a alguns que s'apropen als 4.000, Mai s'apropa a una dada superior, ja que no té la informació necessària per arribar al seu objectiu, pel fet que amb les dades que posseeix no pot saber en quina posició es troba el forat de l'obstacle. Amb la informació que té només pot saltar quan la seva posició Y és menor a un número determinat. Quan aquest número coincideix amb la posició Y del forat de l'obstacle l'ocell pot passar i si de forma aleatòria succeeix que més d'un obstacle apareix a la mateixa alçada l'ocell arriba a passar més d'un obstacle, però com això és aleatori resulta en la gràfica com dades aleatòries que van des del 0 fins al 4.000 aproximadament.

INPUT 1 (posició Y de l'obstacle): En aquest cas la xarxa neuronal no sap on se situa l'ocell, però si sap a quina alçada és l'obstacle. Com a resultat la xarxa neuronal no té la capacitat de fer passar l'ocell a través de l'obstacle encara que sigui de forma aleatòria com en el cas de l'input 0.

INPUT 0-1 (posició Y de l'ocell - posició Y de l'obstacle): Amb els inputs 0 i 1 podem veure els resultats més satisfactoris quant a la velocitat d'aprenentatge de la xarxa neuronal, ja que són els inputs necessaris per poder fer la tasca encomanada.
Però hi ha un input que pot fer més eficaç el seu aprenentatge, un input que relacioni aquestes dues dades com una divisió entre aquestes dues, aquesta conclusió és causada per les connexions formades per la xarxa neuronal en totes les partides realitzades al llarg de l'estudi, on podem veure que no és important quina és la importància de les connexions sinó la relació amb l'altra connexió. Per confirmar aquesta teoria farem un gràfic posant com a input 0/1 i mostrarem els resultats.

INPUT 0-1-2 (posició Y de l'ocell - posició Y de l'obstacle - posició X de l'obstacle): Amb aquesta configuració d'inputs podem veure a les gràfiques com el temps d'aprenentatge augmenta respecta amb la configuració d'inputs 0,1, però també podem veure que els resultats són millors que els de la configuració amb inputs 0,1,3 perquè l'input 2 a diferència de l'input 3 no fa falta eliminar-lo, ja que la xarxa neuronal pot fer dues coses eliminar la connexió a la xarxa neuronal o fer que quan l'obstacle s'apropi a l'ocell fer que l'ocell sigui a la posició correcta, mentre que si l'obstacle està allunyat, no tingui importància. Amb aquesta diferència la xarxa neuronal té més possibilitats de funcionar comprada amb la configuració amb inputs 0,1,3.

INPUT 0-1-3 (posició Y de l'ocell - posició Y de l'obstacle - velocitat Y de l'ocell): Amb aquesta configuració l'aprenentatge s'alenteix comparada amb els inputs 0,1 i 0,1,2 ja que perquè aquesta configuració funcioni les connexions connectades a l'input 3 han de ser amb importància propera a 0 o eliminades. El que dona com ha resultat un aprenentatge més lent.

INPUT 0-1-2-3 (posició Y de l'ocell - posició Y de l'obstacle - posició X de l'obstacle - velocitat Y de l'ocell): Aquesta combinació d'inputs és la menys eficaç, després de les combinacions que no tenen l'input 0 o l'input 1, ja que per poder arribar a un fitness elevat ha d'ignorar l'input 2 i l'input 3, coses que li és complicada, ja que només fa una mutació per generació aquest problema es podria solucionar fent que hi hagués més d'una mutació per xarxa neuronal per generació.

